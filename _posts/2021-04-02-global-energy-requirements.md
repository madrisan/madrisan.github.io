---
layout: post
category: climate-change
date: 2021-04-02
highcharts: 'off'
image: /assets/images/blog-climate-changes-energy-supply.jpg
language: it
license: 'CC BY-SA 3.0'
location: Nice
mathjax: 'on'
post-title: Approvvigionamento energetico
summary: Negli ultimi decenni è risultato estremamente chiaro che il modello attuale di generazione dell'energia non ha futuro. Finitezza delle risorse di energia fossile, incidenti e disastri nucleari, cambiamenti climatici. Fortunatamente una soluzione esiste, <i>le energie rinnovabili</i>.'
title: Approvvigionamento energetico ed energie rinnovabili
titlejumbotron: 'off'
---

Negli ultimi decenni è risultato estremamente chiaro che il modello attuale di generazione
dell'energia non ha un futuro.

La *finitezza* delle risorse di energia fossile (*carbone*, *petrolio*, *gas*) si riflette in modo
sempre più marcato in un aumento del loro prezzo di mercato.
I recenti incidenti e disastri nucleari hanno anche evidenziato come l'energia da fissione
nucleare ponga gravi problemi ai quali è da aggiungere la questione ancora senza soluzione dello
*stoccaggio dei rifiuti radioattivi*.

I problemi legati al rilascio di $$CO_2$$ (e metano) nell'atmosfera ed al suo
conseguente aumento in concentrazione cominciano a creare effetti ormai visibili a tutti,
in modo più o meno marcato a seconda della posizione geografica:
siccità, incendi estesi, carestie, scioglimento delle calotte polari e dei ghiacciai,
piogge torrenziali, tornadi, erosione delle coste, flussi migratori, distruzioni e guerre.

<div class="container">
    <div class="row">
        <div class="col">
            <span>
                <i class="fa fa-quote-left fa-3x fa-pull-left fa-border text-info"
                   aria-hidden="true"></i>
                <p class="text-left font-italic small">
                    Laudato sie mi' Signore, cum tucte le tue creature, spetialmente messor
                    lo frate sole, lo qual è iorno, et allumini noi per lui.
                    Et ellu è bellu e radiante cum grande splendore, de te, Altissimo, porta
                    significatione &mdash; San Francesco d'Assisi, Canticum
                </p>
            </span>
        </div>
    </div>
</div>

Una soluzione per soddisfare il fabbisogno energetico mondiale esiste: *le energie rinnovabili*.
Queste sorgenti di energia sono virtualmente infinite e disponibili in varie forme:
*biomasse*, *geotermico*, *eolico*, *fotovoltaico*, *idroelettrico*, ecc. anche se indubbiamente
una completa conversione a queste fonti energetiche richiederà un considerevole sforzo
tecnologico ed una grande inventività.

#### Energia primaria, secondaria e finale

Una fonte di energia viene definita *primaria* quando è presente in natura
(petrolio, gas, carbone, legno, etc)
 e quindi non deriva dalla trasformazione di nessun'altra forma di energia.

Per essere utilizzabile in modo pratico, deve subire un *processo di conversione*.
Ad esempio il carbone viene bruciato in una centrale elettrica a carbone generando vapore ad
alta temperatura. La pressione esercitata dal vapore è a sua volta utilizzata per mettere
in moto un generatore che produce elettricità.
Questa energia è detta *energia secondaria*.
I processi di conversione sono caratterizzati da una *efficienza* relativamente bassa.

L'energia viene poi *trasportata* fino all'utilizzatore con perdite associate anche in
questo passaggio.

L'energia viene infine utilizzata dal consumatore finale.
Anche in questo caso esistono inefficienze energetiche caratteristiche di questa fase, dovute
ad esempio a perdite di energia in calore ed attrito.

Prendiamo ad esempio una vettura a benzina o diesel.
L'energia primaria è il petrolio, che è raffinato in carburante (energia secondaria) ed infine
trasportata alle stazioni di servizio, da mezzi a combustione con richiedo anch'essi energia.
Una volta versata nel serbatoio, viene bruciata nel motore e diviene, al netto delle perdite
energetiche, energia motrice.
Una vettura a carburante ha una efficienza inferiore al 30% e quindi soltanto una
*piccola parte dell'energia iniziale* diviene energia di movimento sulla strada.

Il caso dell'*energia elettrica domestica* è simile.
Come regola generale possiamo assumere che un terzo soltanto dell'energia iniziale diventi
energia finale.

#### Energie rinnovabili

Il termine *rinnovabile* si riferisce al fatto che caratteristica di queste energie è la loro
di fatto inesauribilità.
Ad eccezione del geotermismo che deriva dal calore rilasciato dal nucleo terrestre, esse sono il
risultato diretto dell'enorme energia irradiata dal nostro sole.

Le biomasse sono ottenute da materia organica che cresce senza sosta usando l'energia
solare per sostenere la biochimica cellulare (fotosintesi).
L'energia eolica sfrutta i venti indotti dalle differenze di temperatura sul globo
terrestre.
I pannelli solari convertono direttamente la radiazione solare diretta o diffusa in elettricità.
Infine l'idroelettrico estrae potenza da grandi masse d'acqua che dipendono dal ciclo dell'acqua,
indotto dell'evaporazione provocata dal calore solare.

Questo flusso di energia si stima duri da circa 4.57 miliardi di anni e che durerà ancora per
altri 5 miliardi di anni. Un tempo che possiamo considerare infinito.

#### Radiazione solare

##### Constante solare

Il sole è un gigantesco reattore a *fusione nucleare* all'interno del quale le temperature sono
dell'ordine dei 16 milioni di °C.
Gli atomi di idrogeno del nucleo non possono rimanere integri a queste temperature, e si separano
in protoni ed elettroni. L'energia termica è così alta che più protoni, quando si incontrano
casualmente, vincono per effetto tunnel la repulsione elettrica tra cariche dello stesso segno e si
uniscono a formare un nucleo di elio.

<picture>
   <img width="256" alt="Fusion in the Sun"
    src="https://upload.wikimedia.org/wikipedia/commons/thumb/8/85/Fusion_in_the_Sun.svg/256px-Fusion_in_the_Sun.svg.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Schema della fusione nucleare all'interno del Sole &mdash;
       <a href="https://it.wikipedia.org/wiki/Nucleo_solare">
          <small>wikipedia.org</small></a>
    </small>
</p>

Ogni secondo, 594 milioni di tonnellate di idrogeno vengono convertite, rilasciando un'energia pari
a circa 385 miliardi di miliardi di [megajoule](https://it.wikipedia.org/wiki/Megajoule)
in ogni direzione dello spazio.
Questa energia è pari ad una massa di 4 milioni di tonnellate, che il sole perde quindi ogni secondo.

<div class="bd-callout bd-callout-info">
<p>
Per la famosa legge di equivalenza massa-energia scoperta da Albert Enstein nel 1905
$$
E = mc^2
$$
dove <i>c</i> è la velocità della luce nel vuoto, infatti energia e massa sono equivalenti: la massa
può essere trasformata in energia (e l'energia può essere trasformata in massa).
</p>
</div>

La sua massa totale è abbastanza grande perché, anche dopo circa 4.7 miliardi di anni di vita attiva,
essa si riduca solo impercettibilmente.

Di questa enorme energia, la terra ne riceve una minima parte, pari a $$1367\ Wm^{-2}$$.
Questa quantità di energia prende il nome di *costante solare*.

<div class="bd-callout bd-callout-info">
<p>
Essa può essere calcolata come segue, tenendo presente che il sole irradia
$$P_{sun} = 3,845 \cdot 10^{26} W$$ in ogni direzione di una sfera di raggio $$r = r_{SE}$$ pari alla
distanza tra sole e terra:

$$
\begin{eqnarray}
E_s &=& \frac{P_{sun}}{4 \cdot \pi \cdot r^2_{SE}} \\
    &=& \frac{3,845 \cdot 10^{26} W}{4 \pi \cdot (1,496 \cdot 10^{11} m)^2} \\
    &=& 1367\ Wm^{-2}
\end{eqnarray}
$$
</p>
</div>

##### Potenziale dell'energia solare

Parte di questa energia viene riflessa dall'atmosfera, come spiegato in un
[post]({% post_url 2020-12-29-climate-changes-physics %})
precedente sulla fisica dei cambiamenti climatici.
Circa $$1000\ Wm^{-2}$$ raggiungono mediamente la superficie terrestre.

<div class="bd-callout bd-callout-info">
<p>
La potenza totale di radiazione solare si ottiene facilmente moltiplicando questa quantità
per l'area di un cerchio avente il diametro terrestre
(essendo una metà della terra illuminata e l'altra metà in ombra).

$$
\begin{eqnarray}
P_E &=& E_{STC} \cdot A_E \\
    &=& E_{STC} \cdot \frac{\pi \cdot d^2_E}{4} \\
    &=& 1,278 \cdot 10^{17} W
\end{eqnarray}
$$

Nel corso di un anno la terra riceve dunque una energia di radiazione dal sole pari a

$$
\begin{eqnarray}
W_{Earth} &=& P_E \cdot t \\
          &=& 1,278 \cdot 10^{17} W \cdot 8760\ h \\
          &=& 1,119 \cdot 10^{18} kWh
\end{eqnarray}
$$
</p>
</div>

La quantita $$1,119 \cdot 10^{18} kWh$$ corrisponde a più di 7000 volte la richiesta mondiale
annuale di energia primaria.

L'immagine seguente (cubo delle energie) mostra questo importante fatto in modo visuale:
il cubo giallo rappresenta l'energia solare $$W_{Earth}$$ che raggiunge annulmente la superficie
terrestre ed il piccolo cubo in basso a destra, la richiesta energetica annuale.

Sulla sinistra sono rappresentate inoltre le riserve fossili e di uranio *totali* conosciute.

<picture>
   <img alt="Cubo delle energie"
    src="/assets/images/blog-climate-changes-energy-cube.png"
    class="mx-auto d-block img-fluid">
</picture>
<p class="text-center pt-2 pb-3">
    <small>
       Stima del potenziale dell'energia solare
    </small>
</p>

Si può notare per esempio che se vi volesse sostituire integralmente, ed ipoteticamente, la
produzione di energie fossili con la sola energia nucleare, che ha effettivamente un basso rilascio
di $$CO_2$$, la riserve del pianeta sarebbero sufficienti per coprire le necessità mondiale di
energia per soli 4 anni circa.

#### Rivoluzione energetica

Per mantenere l'incremento di temperatura globale sotto i 2°C a fine secolo (con una
probabilità sufficientemente elevata) è necessario diminuire drasticamente le emissioni di
anidride carbonica e degli altri principali gas ad effetto serra.

Una non piccola parte di questo risultato si può e deve ottenere rapidamente con un incremento
dell'*efficienza energetica* ed azzeramento dei *consumi inutili*.
A termine tuttavia occorrerà elettrificare pressoché ogni forma di utilizzo dell'energia e
produrla a zero impatto $$CO_2$$: energia per l'industria, per l'utilizzo pubblico e privato,
per il riscaldamento, per i trasporti su strada, marittimi e d'aria, ...

L'enorme sfida che si pone all'umanità per evitare una catastrofe climatica è dunque di natura
*comportamentale*, *scientifica* e *tecnologica*.
Parte della soluzione sarà da trovare nell'utiilizzo esteso e diffuso dell'energia che il sole
giornalmente regala al nostro pianeta da miliardi di anni.
