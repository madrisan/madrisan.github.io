---
layout: post
category: climate-change
date: 2021-08-09
highcharts: off
image: /assets/images/blog-climate-changes-ipcc-sixth-assessment-report.jpg
language: it
license: 'CC BY-SA 3.0'
location: Nice
mathjax: 'off'
post-title: Sesto rapporto IPCC
summary: L'IPCC è ora nel suo sesto ciclo di valutazione dell'evoluzione dei cambiamenti climatici. Verranno pubblicati a breve il sesto rapporto di valutazione (AR6) con i contributi dei suoi tre gruppi di lavoro ed un rapporto di sintesi, tre rapporti speciali ed un perfezionamento del suo ultimo rapporto metodologico. Analizziamo il primo documento pubblicato.
title: Sesto rapporto di valutazione IPCC
titlejumbotron: 'off'
---
#### Gruppo intergovernativo sul cambiamento climatico

Il **Gruppo intergovernativo sul cambiamento climatico** (*Intergovernmental Panel on Climate Change* - IPCC)
è il foro scientifico formato nel 1988 da due organismi delle Nazioni Unite,
l'Organizzazione meteorologica mondiale (OMM) e il Programma delle Nazioni Unite per l'Ambiente (UNEP)
allo scopo di studiare il riscaldamento globale.

Esso è organizzato in tre gruppi di lavoro:
 * il gruppo di lavoro I si occupa delle *basi scientifiche dei cambiamenti climatici*
 * il gruppo di lavoro II si occupa degli *impatti dei cambiamenti climatici* sui sistemi naturali e umani, delle opzioni di *adattamento* e della loro *vulnerabilità*
 * il gruppo di lavoro III si occupa della *mitigazione dei cambiamenti climatici*, cioè della riduzione delle emissioni di gas a effetto serra.

L'IPCC non svolge direttamente attività di ricerca né di monitoraggio o raccolta dati:
l'IPCC fonda le sue valutazioni principalmente su letteratura scientifica pubblicata in seguito a
[revisione paritaria](https://it.wikipedia.org/wiki/Revisione_paritaria)
e su rapporti delle maggiori istituzioni mondiali.
I *rapporti di valutazione* periodicamente diffusi dall'IPCC sono alla base dei passati accordi internazionali
in materia ambientale e climatica:
 * Vertice sulla Terra di Rio de Janeiro (1992)
 * Protocollo di Kyōto (1997)
 * (Fallito) accordo di Copenaghen (2009)
 * Accordo di Parigi (2015)

#### La nuova pubblicazione in sintesi

L'ultimo rapporto (AR6-WG1) dell'IPCC
([*The Physical Science Basis of Climate Change*](https://www.ipcc.ch/report/sixth-assessment-report-working-group-i/))
pubblicato il 9 agosto 2021 dal gruppo di lavoro I, descrive con un livello di chiarezza
senza precedenti il futuro del nostro pianeta, e la *necessità di ridurre rapidamente fino ad eliminarle*,
le nostre emissioni di gas serra.

Come il professor Albert Klein Tank, direttore del Met Office Hadley Centre
[ha detto](https://www.metoffice.gov.uk/about-us/press-office/news/weather-and-climate/2021/ipcc-report-stresses-urgency-to-protect-ambitious-paris-aspiration):
*Questo rapporto dipinge il quadro più chiaro che abbiamo mai avuto degli impatti globali e
regionali del cambiamento climatico.
Il tempo stringe per evitare gli impatti peggiori del cambiamento climatico, ed il rapporto ci
ricorda anche che non esiste motivo scientifico per ritardare l'azione.
La situazione è chiara.
Proiezioni più mirate del futuro cambiamento climatico stanno rendendo alcuni risultati più
ottimistici ancora più impegnativi da raggiungere, e questo dovrebbe essere un avvertimento per
tutti.*

##### Sensibilità climatica

Un avanzamento scientifico importante rispetto alla precedente pubblicazione è dato dall'aver
potuto ridurre l'intervallo di
[*sensibilità climatica*](https://it.wikipedia.org/wiki/Sensitivit%C3%A0_climatica),
che era rimasto sostanzialmente invariato
dal 1979 ad un *probabile* riscaldamento tra 1,5°C e 4,5°C a fronte di un raddoppio di
concentrazione di $$CO_2$$ nell'atmosfera.

Il nuovo rapporto AR6-WG1 fornisce un intervallo di sensibilità climatica *probabile*
(probabilità del 67%) compreso tra 2,5°C e 4°C ed un intervallo *molto probabile*
(circa il 90%) tra 2°C e 5°C.
Quest'ultimo era precedentemente stimato tra 1°C e 6°C.

Allo stato attuale delle conoscenze la miglior stima della *sensibilità climatica* è dunque
di 3°C. Cioè ogni raddoppio della concentrazione di $$CO_2$$ nell'atmosfera è associato ad
un incremento medio di 3°C della temperatura globale.
Ricordiamo che il valore pre-industriale è di 278ppm mentre la
[concentrazione attuale](https://climate.nasa.gov/vital-signs/carbon-dioxide/)
(giugno 2021) ha ormai raggiunto il valore di 417ppm (+50%).
Si veda il post sulla
[fisica dei cambiamenti climatici]({% post_url 2020-12-29-climate-changes-physics %})
per maggiori dettagli.

<div class="bd-callout bd-callout-info">
<p>
Se interessati alla ricerca scientifica che ha portato a questo risultato, si veda il
lavoro di Sherwood et al 2020:
<a href="http://dx.doi.org/10.1029/2019RG000678">
     <i>An Assessment of Earth's Climate Sensitivity Using Multiple Lines of Evidence</i>
</a>.
</p>
</div>

Questo intervallo di sensibilità più ristretto è sia una buona notizia che una cattiva notizia.
La cattiva notizia è che abbiamo molte meno probabilità di essere fortunati, cioè che i
cambiamenti climatici saranno più miti di quanto gli scienziati prevedano.
La buona notizia è che i risultati precedenti fondati su una sensibilità molto elevata,
pari a 5°C o superiore, sono ora considerati molto improbabili
(anche se non è possibile escluderli completamente).

##### Crescita delle temperature

<picture>
   <img width="400" alt="Fusion in the Sun"
    src="/assets/images/blog-climate-changes-ipcc-ar6-assessed-gsat.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Crescita delle temperature nei differenti scenari IPCC
    </small>
</p>

Il riscaldamento medio previsto è da 0,1°C a 0,3°C più alto nell'AR6-WG1 rispetto a quanto previsto
precedentemente (AR5) ed inoltre tale intervallo viene ora qualificato come *molto probabile*,
cioè con solo una possibilità su dieci che il valore reale risulti al di fuori di tale intervallo.

L'AR6-WG1 indica che molto probabilmente verra raggiunta la soglia dei +1,5°C rispetto alle temperature
pre-industriali *nei primi anni 2030*, in tutti e cinque gli scenari di emissione presi in
considerazione, eccetto quelli con le emissioni più alte, per i quali tale soglia potrebbe essere
raggiunta addirittura prima.

<div class="bd-callout bd-callout-warning">
<p>
Si noti che nei due modelli ad emissione minima (SSP1-1.9 e SSP1-2.6) il valore della temperature
globale, dopo aver raggiunto un picco superiore a 1,5°C, descrescerebbe fino a raggiungere un valore
"ben inferiore ai 2°C a fine secolo" e nel caso del SSP1-1.9 inferiore a 1,5°C.
Questi due modelli sono dunque i soli compatibili con l'accordo di Parigi del 2015.
SSP1-1.9 si basa in particolare su ipotesi non realistiche, o quantomeno azzardate allo stato
tecnologico attuale, di emissione "negativa", a causa del limitato budget carbone rimasto prima del
superamento della soglia di 1.5°C.
Si veda oltre.
</p>
</div>

La soglia dei 2°C sarà superata nel corso del secolo negli scenari ad alta emissione
(SSP5-8.5 e SSP3-7.0) e media emissione (SSP2-4.5),
a meno che non siano messe in atto azioni di *riduzione rapida* delle emissioni di $$CO_2$$ e degli
altri gas serra *nei prossimi decenni*.
Ci sono più ampie incertezze per questa seconda soglia, che riflettono le differenze tra i
modelli utilizzati (che modellizzano a loro volta diverse possibili scelte politiche ed economiche
future che porteranno quindi a diversi livelli di emissione di gas serra).

<picture>
   <img width="600" alt="Future emissioni di gas serra nei cinque scenari"
    src="/assets/images/blog-climate-changes-ipcc-ar6-future-emissions.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Future emissioni di gas serra nei cinque scenari &mdash; SPM-16
    </small>
</p>

##### Cause dei cambiamenti climatici

L'AR6-WG1 sostiene ormai *con sicurezza* che il riscaldamento globale è dovuto all'azione umana.
Gli effetti naturali (cicli di variabilità della radiazione solare, variazioni periodiche
dell'orbita terrestre attorno al sole, ...) avrebbero portato a temperature stazionarie o ad un
leggero raffreddamento del clima.

<picture>
   <img width="400" alt="Forcing delle temperature dovuto a natura ed uomo"
    src="/assets/images/blog-climate-changes-ipcc-ar6-human-and-natural-forcing.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Andamento delle temperature osservato e simulato &mdash; SPM-7
    </small>
</p>

La curva in basso è ottenuta da simulazioni che considerano *esclusivamente fenomeni naturali*
(variazioni cicliche solari ed eruzioni vulcaniche).
Si noti come la linea nera (valori osservati) corrisponda invece molto bene ai dati di simulazione
che prendono in conto sia i *fenomeni naturali* che gli *effetti dovuti all'uomo*.

L'aumento delle temperature indotto dalle azioni umane sta inoltre avvenendo *ad una velocità che
non si ritrova in nessuno dei periodi geologici passati*.
Il precedente periodo caldo risale a circa 125000 anni fa,
ma è stato causato da lente (multi-millenarie) variazioni dell'orbita terrestre.
Questo avrà un impatto rilevante e potenzialmente carastrofico sulla possibilità di adattabilità
di molti degli organismi viventi che popolano il nostro pianeta.

##### Impatto dei cambiamenti climatici

I cambiamenti climatici indotti dall'uomo *stanno già influenzando* molti eventi meteorologici e
climatici estremi *in ogni regione del mondo*. La prova che i cambiamenti estremi osservati a
partire dagli anni cinquanta del secolo scorso, quali le ondate di caldo, le forti precipitazioni,
i fenomeni di siccità, l'aumento di intensità dei cicloni tropicali, siano da attribuire
all'influenza umana, si è rafforzata rispetto alla pubblicazione AR5.
In particolare per la maggior parte degli eventi estremi dal 2006 ad oggi, l'origine antropica è
data ora come molto probabile.

La diminuzione delle precipitazioni monsoniche dal 1950 al 1980 è in parte stata causata dalle
*emissioni di aerosol* dell'emisfero nord terrestre mentre il loro aumento a partire da tale anno è
dovuto molto probabilmente all'aumento delle concentrazioni di gas serra nell'atmosfera.

Gli avanzamenti nel campo scientifico permettono inoltre di avere ora un quadro di tali impatti
a livello regionale.

<div class="bd-callout bd-callout-info">
<p>
Si tratta di risultati basato sul recente e rivoluzionario metodo noto con il nome di
"World Weather Attribution" (WWA) e nato dalle attività di ricerca della climatologa tedesca
Friederike Otto. Attraverso l'esecuzione di centinaia di scenari di simulazione, vengono
comparate la probabilità di un evento estremo che si è verificato nel mondo nella situazione
climatica attuale ed in quella che avremmo senza i gas serra riversati nell'atmosfera dall'uomo
nel corso degli ultimi due secoli.
In questo modo è possibile classificare rapidamente eventi estremi reali come causati dai
cambiamenti climatici indotti dall'uomo oppure, al contrario, non facilmente o debolmente
correlabili a questi.
Per un approfondimento si rimanda al libro di Friederike Otto "Angry Weather", pubblicato nel
settembre 2020.
</p>
</div>

La situazione più chiara riguarda l'aumento delle temperature sulla superficie
terrestre.

<picture>
   <img width="600" alt="Variazione nelle temperature estreme"
    src="/assets/images/blog-climate-changes-ipcc-ar6-regional-temperatures-changes.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Aumenti estremi della temperatura &mdash; SPM-12
    </small>
</p>

Per quel che riguarda le precipitazioni e gli eventi di grave siccità, solo in alcune
regioni del mondo è stato raggiunto un accordo con una confidenza almeno media.
Ad esempio per quel che riguarda l'aumento delle precipitazioni nel nord Europa
(confidenza massima) e nella zona centrale degli Stati Uniti.

<picture>
   <img width="600" alt="Variazione nelle precipitazioni estreme"
    src="/assets/images/blog-climate-changes-ipcc-ar6-regional-heavy-precipitations.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Precipitazioni estreme &mdash; SPM-12
    </small>
</p>

O dell'aumento della siccità nella fascia mediterranea e nell'est degli Stati Uniti.

<picture>
   <img width="600" alt="Situazione della variazione nei periodi di siccità"
    src="/assets/images/blog-climate-changes-ipcc-ar6-regional-droughts.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Variazione di intensità dei periodi di siccità &mdash; SPM-12
    </small>
</p>

Molti cambiamenti nel sistema climatico diverranno via via più importanti in relazione diretta
all'aumento del riscaldamento globale.
Sono da includere l'aumento in frequenza ed intensità dei periodi di caldo estremo,
le forti precipitazioni, la siccità agricola ed ecologica in alcune regioni
ed un aumento del numero di cicloni tropicali ad alta intensità, nonché la riduzione della
calotta polare artica, del manto nevoso in generale e del permafrost.

La superficie terrestre continuerà a scaldarsi più della superficie oceanica
(da 1.4 a 1.7 volte). La zona artica si scalderà ad un ritmo molto probabilmente pari a due volte
la media del riscaldamento globale e sarà con estrema probabilità priva di giacci a fine estate
(mese di settembre), almeno una volta prima del 2050 (in tutti e cinque gli scenari di emissione).

Su scala planetaria, è prevista una intensificazione delle precipitazioni giornaliere estreme
pari a circa il 7% per ogni grado di riscaldamento globale, dovuta al fatto che l'atmosfera
riscaldandosi è in grado di accumulare più vapor acqueo prima di scaricarne l'eccesso
in pioggia.

##### Azioni di limitazione del riscaldamento globale

Infine l'AR6-WG1 discute i risultati del nuovo *Zero Emissions Model Intercomparison Project*
(ZECMIP) ed il restante budget $$CO_2$$ che permetta di rispettare gli accordi di Parigi.

Le temperature globali continueranno ad aumentare fino ad almeno il 2050 e molti dei cambiamenti
dovuti alle emissioni di gas serra passati e futuri *saranno irreversibili in un arco di tempo che va
da secoli a millenni*, specialmente per quel che riguarda gli oceani
(*stratificazione*, *acidificazione* anche nelle acque profonde e *de-ossigenazione*),
lo scioglimento delle calotte polari e dei ghiacciai e l'aumento del livello degli oceani.

In particolare sul lungo termine, il livello del mare è destinato ad aumentare per secoli e millenni
a causa del riscaldamento profondo degli oceani e dello scioglimento delle calotte glaciali e
rimarrà a livelli elevati per migliaia di anni.
Nei prossimi 2000 anni, il livello medio globale del mare aumenterà di circa 2-3 metri se il
riscaldamento rimarrà limitato a 1,5°C, da 2 a 6 metri se limitato a 2°C e da 19 a 22 metri
a 5°C di riscaldamento, e continuerà probabilmente a salire nei successivi millenni.

Da un punto di vista fisico, limitare il riscaldamento globale ad un dato livello richiede
*almeno il raggiungimento del netto zero delle emissioni di $$CO_2$$ ed una forte diminizione
delle emissioni nell'atmosfera degli altri gas ad effetto serra*.
C'è infatti una relazione quasi-lineare tra incremento di temperature e $$CO_2$$
*cumulata* nell'atmosfera.

<picture>
   <img width="600" alt="Linearità tra CO_2 cumulato ed aumento delle temperature"
    src="/assets/images/blog-climate-changes-ipcc-ar6-co2-versus-temperatures.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Relazione tra riscaldamento globale e CO2 cumulata &mdash; SPM-37
    </small>
</p>

Una *forte diminuzione delle emissioni di metano* limiterebbe inoltre l'aumento della temperatura
dovuto alla diminuzione degli aerosol emessi attualmente dalla combusione di combustibili fossili
e migliorerebbe anche la qualità dell'aria.

Eventuali tecnologie di rimozione di $$CO_2$$ dall'atmosfera (CDR) e stoccaggio a tempo indefinito
in opportuni giacimenti geologici potranno potenzialmente compensare le emissioni residue ed
aiutare il raggiungimento del netto zero delle emissioni.
A più lungo termine, se esisteranno tecnologie tali da portare la rimozione di $$CO_2$$ a livelli
superiori alle emissioni (situazione che viene comunemente chiamata *emissione negativa*),
sarà possibile ridurre il riscaldamento globale e probabilmente anche il livello di acidità
degli oceani.
Tuttavia gli effetti cominceranno ad essere visibili su un periodo di almeno un paio di
decenni nel primo caso e molto più lungo nel secondo.

Naturalmente, dietro tutta l'analisi scientifica dettagliata risuona forte e chiaro un messaggio
semplice: siamo noi i responsabili e ne siamo assolutamente sicuri, la situazione è grave, ma c'è
ancora del tempo per agire ed *evitare gli impatti più devastanti dei cambiamenti climatici* che
abbiamo indotto.
Il nostro futuro climatico, in definitiva, è ancora nelle nostre mani, ma
[potrebbe non restarlo ancora a lungo](https://www.pnas.org/content/115/33/8252).
