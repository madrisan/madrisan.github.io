---
layout: post
category: climate-change
date: 2021-08-09
highcharts: off
image: /assets/images/blog-climate-changes-ipcc-sixth-assessment-report.jpg
language: it
license: 'CC BY-SA 3.0'
location: Nice
mathjax: 'off'
post-title: Sesto rapporto IPCC
summary: L'IPCC è ora nel suo sesto ciclo di valutazione dell'evoluzione dei cambiamenti climatici. Verranno pubblicati a breve il sesto rapporto di valutazione (AR6) con i contributi dei suoi tre gruppi di lavoro ed un rapporto di sintesi, tre rapporti speciali ed un perfezionamento del suo ultimo rapporto metodologico.
title: Sesto rapporto di valutazione IPCC
titlejumbotron: 'off'
---
#### Gruppo intergovernativo sul cambiamento climatico

Il **Gruppo intergovernativo sul cambiamento climatico** (*Intergovernmental Panel on Climate Change* - IPCC)
è il foro scientifico formato nel 1988 da due organismi delle Nazioni Unite,
l'Organizzazione meteorologica mondiale (OMM) e il Programma delle Nazioni Unite per l'Ambiente (UNEP)
allo scopo di studiare il riscaldamento globale.

Esso è organizzato in tre gruppi di lavoro:
 * il gruppo di lavoro I si occupa delle *basi scientifiche dei cambiamenti climatici*
 * il gruppo di lavoro II si occupa degli *impatti dei cambiamenti climatici* sui sistemi naturali e umani, delle opzioni di *adattamento* e della loro *vulnerabilità*
 * il gruppo di lavoro III si occupa della *mitigazione dei cambiamenti climatici*, cioè della riduzione delle emissioni di gas a effetto serra.

L'IPCC non svolge direttamente attività di ricerca né di monitoraggio o raccolta dati:
l'IPCC fonda le sue valutazioni principalmente su letteratura scientifica pubblicata in seguito a
[revisione paritaria](https://it.wikipedia.org/wiki/Revisione_paritaria)
e su rapporti delle maggiori istituzioni mondiali.
I *rapporti di valutazione* periodicamente diffusi dall'IPCC sono alla base di accordi mondiali.

#### Le nuove pubblicazioni in sintesi

L'ultimo rapporto (AR6) dell'IPCC
([*The Physical Science Basis of Climate Change*](https://www.ipcc.ch/report/sixth-assessment-report-working-group-i/))
pubblicato oggi [lunedì 9 agosto 2021] dal gruppo di lavoro I, descrive con un livello di chiarezza
senza precedenti il futuro del nostro pianeta, e la *necessità di ridurre ed infine eliminare*,
le nostre emissioni di gas serra.

Come il professor Albert Klein Tank, direttore del Met Office Hadley Centre
[ha detto](https://www.metoffice.gov.uk/about-us/press-office/news/weather-and-climate/2021/ipcc-report-stresses-urgency-to-protect-ambitious-paris-aspiration):
*Questo rapporto dipinge il quadro più chiaro che abbiamo mai avuto degli impatti globali e
regionali del cambiamento climatico.
Il tempo stringe per evitare gli impatti peggiori del cambiamento climatico, ed il rapporto ci
ricorda anche che non esiste motivo scientifico per ritardare l'azione.
La situazione è chiara.
Proiezioni più mirate del futuro cambiamento climatico stanno rendendo alcuni risultati più
ottimistici ancora più impegnativi da raggiungere, e questo dovrebbe essere un avvertimento per
tutti.*

Un avanzamento scientifico importante rispetto alla precedente pubblicazione è dato dall'aver
potuto ridurre l'intervallo di *sensibilità climatica*
che era rimasto sostanzialmente invariato
dal 1979 ad un *probabile* riscaldamento tra 1,5°C e 4,5°C a fronte di un raddoppio di
concentrazione di $$CO_2$$ nell'atmosfera.
Il nuovo rapporto AR6 fornisce un intervallo di sensibilità climatica *probabile*
(con una probabilità del 67%) compreso tra 2,5°C e 4°C ed un intervallo *molto probabile*
(circa 90% di probabilità) tra 2°C e 5°C.
Era precedentemente tra 1°C e 6°C.

<div class="bd-callout bd-callout-info">
<p>
Per maggiori dettagli si veda il lavoro di Sherwood et al 2020
<a href="http://dx.doi.org/10.1029/2019RG000678">An Assessment of Earth's Climate Sensitivity Using Multiple Lines of Evidence</a>.
</p>
</div>

Questa intervallo di sensibilità più ristretta è sia una buona notizia che una cattiva notizia.
La cattiva notizia è che abbiamo molte meno probabilità di essere fortunati e che i cambiamenti
climatici siano più miti di quanto ci aspettassimo.
La buona notizia è che i risultati precedenti fondati su una sensibilità molto elevata,
pari a 5°C o più, sono ora considerati molto improbabili
(anche se non è possibile escluderli completamente).

<picture>
   <img width="256" alt="Fusion in the Sun"
    src="/assets/images/blog-climate-changes-ipcc-ar6-assessed-gsat.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Crescita delle temperature nei differenti scenari IPCC
    </small>
</p>

Il riscaldamento medio previsto è da 0,1°C a 0,3°C più alto nell'AR6 rispetto a quanto previsto
precedentemente ed inoltre tale intervallo viene ora qualificato come *molto probabile*,
cioè con solo 1 possibilità su 10 che il valore reale risulti al di fuori di tale intervallo.

L'AR6 indica che molto probabilmente supereremo la soglia di 1,5°C rispetto alle temperature
pre-industriali nei primi anni 2030.

La soglia dei 2°C sarà raggiunta probabilmente tra i primi anni 2040 ed i primi anni 2050
negli scenari di emissione più elevata (SSP2-4.5, SSP3-7.0 e SSP5-8.5).
Ma ci sono ampie incertezze che riflettono le differenze tra i modelli utilizzati.

L'AR6 sostiene ormai con sicurezza che il riscaldamento globale è dovuto all'azione umana.
Gli effetti naturali avrebbero portato a temperature stazionarie o ad un leggero raffreddamento.

<picture>
   <img width="256" alt="Fusion in the Sun"
    src="/assets/images/blog-climate-changes-ipcc-ar6-human-and-natural-forcing.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Andamento delle temperature osservato e simulato
    </small>
</p>

La curva in basso è ottenuta da simulazioni che considerano esclusivamente fenomeni naturali
(variazioni cicliche solari ed eruzioni vulcaniche).
Si noti come la linea nera (valori osservati) corrisponda invece molto bene ai dati di simulazione
che prendono in conto sia i fenomeni naturali che gli effetti dovuti all'uomo.

Infine l'AR6 discute i risultati del nuovo *Zero Emissions Model Intercomparison Project* (ZECMIP).
Le temperature globali continueranno ad aumentare fino ad almeno il 2050 e molti dei cambiamenti
dovuto alle emissioni di gas serra passati e futuri sono irreversibili in un arco di tempo che va
da secoli a millenni, specialmente per quel che riguarda gli oceani, lo scioglimento delle calotte
polari e dei ghiacciai e l'aumento del livello degli oceani.
Da un punto di vista fisico, limitare il riscaldamento globale ad un certo livello richiede
almeno il raggiungimento del netto zero delle emissioni di $$CO_2$$ ed una forte diminizione
di emissione nell'atmosfera degli altri gas ad effetto serra.

E naturalmente, dietro tutta l'analisi scientifica dettagliata risuona forte e chiaro un messaggio
semplice: siamo noi i responsabili, la situazione è grave, ma c'è ancora del tempo per fare
qualcosa al riguardo.
Il nostro futuro climatico, in definitiva, è nelle nostre mani.
