---
layout: post
category: climate-change
date: 2021-08-09
highcharts: off
image: /assets/images/blog-climate-changes-ipcc-sixth-assessment-report.jpg
language: it
license: 'CC BY-SA 3.0'
location: Nice
mathjax: 'off'
post-title: Sesto rapporto IPCC
summary: L'IPCC è ora nel suo sesto ciclo di valutazione dell'evoluzione dei cambiamenti climatici. Verranno pubblicati a breve il sesto rapporto di valutazione (AR6) con i contributi dei suoi tre gruppi di lavoro ed un rapporto di sintesi, tre rapporti speciali ed un perfezionamento del suo ultimo rapporto metodologico.
title: Sesto rapporto di valutazione IPCC
titlejumbotron: 'off'
---
#### Gruppo intergovernativo sul cambiamento climatico

Il **Gruppo intergovernativo sul cambiamento climatico** (*Intergovernmental Panel on Climate Change* - IPCC)
è il foro scientifico formato nel 1988 da due organismi delle Nazioni Unite,
l'Organizzazione meteorologica mondiale (OMM) e il Programma delle Nazioni Unite per l'Ambiente (UNEP)
allo scopo di studiare il riscaldamento globale.

Esso è organizzato in tre gruppi di lavoro:
 * il gruppo di lavoro I si occupa delle *basi scientifiche dei cambiamenti climatici*
 * il gruppo di lavoro II si occupa degli *impatti dei cambiamenti climatici* sui sistemi naturali e umani, delle opzioni di *adattamento* e della loro *vulnerabilità*
 * il gruppo di lavoro III si occupa della *mitigazione dei cambiamenti climatici*, cioè della riduzione delle emissioni di gas a effetto serra.

L'IPCC non svolge direttamente attività di ricerca né di monitoraggio o raccolta dati:
l'IPCC fonda le sue valutazioni principalmente su letteratura scientifica pubblicata in seguito a
[revisione paritaria](https://it.wikipedia.org/wiki/Revisione_paritaria)
e su rapporti delle maggiori istituzioni mondiali.
I *rapporti di valutazione* periodicamente diffusi dall'IPCC sono alla base dei passati accordi internazionali
in materia ambientale e climatica:
 * Vertice sulla Terra di Rio de Janeiro (1992)
 * Protocollo di Kyōto (1997)
 * Accordo (fallito accordo in realtà) di Copenaghen (2009)
 * Accordo di Parigi (2015)

#### La nuova pubblicazione in sintesi

L'ultimo rapporto (AR6) dell'IPCC
([*The Physical Science Basis of Climate Change*](https://www.ipcc.ch/report/sixth-assessment-report-working-group-i/))
pubblicato il 9 agosto 2021 dal gruppo di lavoro I, descrive con un livello di chiarezza
senza precedenti il futuro del nostro pianeta, e la *necessità di ridurre rapidamente fino ad eliminarle*,
le nostre emissioni di gas serra.

Come il professor Albert Klein Tank, direttore del Met Office Hadley Centre
[ha detto](https://www.metoffice.gov.uk/about-us/press-office/news/weather-and-climate/2021/ipcc-report-stresses-urgency-to-protect-ambitious-paris-aspiration):
*Questo rapporto dipinge il quadro più chiaro che abbiamo mai avuto degli impatti globali e
regionali del cambiamento climatico.
Il tempo stringe per evitare gli impatti peggiori del cambiamento climatico, ed il rapporto ci
ricorda anche che non esiste motivo scientifico per ritardare l'azione.
La situazione è chiara.
Proiezioni più mirate del futuro cambiamento climatico stanno rendendo alcuni risultati più
ottimistici ancora più impegnativi da raggiungere, e questo dovrebbe essere un avvertimento per
tutti.*

##### Sensibilità climatica

Un avanzamento scientifico importante rispetto alla precedente pubblicazione è dato dall'aver
potuto ridurre l'intervallo di *sensibilità climatica*,
che era rimasto sostanzialmente invariato
dal 1979 ad un *probabile* riscaldamento tra 1,5°C e 4,5°C a fronte di un raddoppio di
concentrazione di $$CO_2$$ nell'atmosfera.

Il nuovo rapporto AR6 fornisce un intervallo di sensibilità climatica *probabile*
(probabilità del 67%) compreso tra 2,5°C e 4°C ed un intervallo *molto probabile*
(circa il 90%) tra 2°C e 5°C.
Quest'ultimo era precedentemente stimato tra 1°C e 6°C.

<div class="bd-callout bd-callout-info">
<p>
Per maggiori dettagli si veda il lavoro di Sherwood et al 2020
<a href="http://dx.doi.org/10.1029/2019RG000678">
     <i>An Assessment of Earth's Climate Sensitivity Using Multiple Lines of Evidence</i>
</a>.
</p>
</div>

Questo intervallo di sensibilità più ristretto è sia una buona notizia che una cattiva notizia.
La cattiva notizia è che abbiamo molte meno probabilità di essere fortunati e che i cambiamenti
climatici siano più miti di quanto gli scienziati si aspettino.
La buona notizia è che i risultati precedenti fondati su una sensibilità molto elevata,
pari a 5°C o superiore, sono ora considerati molto improbabili
(anche se non è possibile escluderli completamente).

##### Crescita delle temperature

<picture>
   <img width="400" alt="Fusion in the Sun"
    src="/assets/images/blog-climate-changes-ipcc-ar6-assessed-gsat.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Crescita delle temperature nei differenti scenari IPCC
    </small>
</p>

Il riscaldamento medio previsto è da 0,1°C a 0,3°C più alto nell'AR6 rispetto a quanto previsto
precedentemente ed inoltre tale intervallo viene ora qualificato come *molto probabile*,
cioè con solo una possibilità su dieci che il valore reale risulti al di fuori di tale intervallo.

L'AR6 indica che molto probabilmente verra raggiunta la soglia dei +1,5°C rispetto alle temperature
pre-industriali *nei primi anni 2030*, in tutti gli scenari di emissione presi in considerazione,
eccetto quelli con le emissioni più alte, per i quali tale soglia potrebbe essere raggiunta
addirittura prima.

La soglia dei 2°C sarà superata nel corso del secolo (scenari ad alta emissione SSP5-8.5, SSP3-7.0
e media emissione SSP2-4.5)
a meno che non saranno messe in atto azioni di riduzione rapida delle emissioni di $$CO_2$$ e degli
altri gas serra *nei prossimi decenni*.
Ci sono evidentemente ben più ampie incertezze in questo caso, che riflettono le differenze tra i
modelli utilizzati (che modellizzano a loro volta diverse possibili scelte politiche ed economiche
future).

##### Cause dei cambiamenti climatici

L'AR6 sostiene ormai *con sicurezza* che il riscaldamento globale è dovuto all'azione umana.
Gli effetti naturali (cicli di variabilità della radiazione solare, variazioni periodiche
dell'orbita terrestre attorno al sole, ...) avrebbero portato a temperature stazionarie o ad un
leggero raffreddamento del clima.

<picture>
   <img width="400" alt="Forcing delle temperature dovuto a natura ed uomo"
    src="/assets/images/blog-climate-changes-ipcc-ar6-human-and-natural-forcing.jpg"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Andamento delle temperature osservato e simulato &mdash; SPM-7
    </small>
</p>

La curva in basso è ottenuta da simulazioni che considerano esclusivamente fenomeni naturali
(variazioni cicliche solari ed eruzioni vulcaniche).
Si noti come la linea nera (valori osservati) corrisponda invece molto bene ai dati di simulazione
che prendono in conto sia i fenomeni naturali che gli effetti dovuti all'uomo.

L'aumento delle temperature indotto dalle azioni umane sta inoltre avvenendo ad una velocità che
non si ritrova nel passato terrestre. Il precedente periodo caldo risale a circa 125000 anni fa,
ma è stato causato da lente (multi-millenarie) variazioni dell'orbita terrestre.

##### Impatto dei cambiamenti climatici

I cambiamenti climatici indotti dall'uomo *stanno già influenzando* molti eventi meteorologici e
climatici estremi *in ogni regione del mondo*. La prova che i cambiamenti estremi osservati a
partire dagli anni cinquanta del secolo scorso, quali le ondate di calore, le forti precipitazioni,
i fenomeni di siccità, l'aumento di intensità dei cicloni tropicali siano da attribuirei
all'influenza umana si è rafforzata rispetto alla pubblicazione AR5.
In particolare per la maggior parte degli eventi estremi dal 2006 ad oggi (causa molto probabile).

La dimunuzione delle precipitazioni monsoniche dal 1950 al 1980 è in parte stata causata dalle
*emissioni di aerosol* dell'emisfero nord terrestre mentre il loro aumento a partire da tale anno è
dovuto molto probabilmente all'aumento delle concentrazioni di gas serra nell'atmosfera.

Gli avanzamenti nel campo scientifico permettono inoltre ora di avere un quadro di tali impatti
a livello regionale, almeno per quel che riguarda l'aumento delle temperature sulla superficie
terrestre.

<picture>
   <img width="600" alt="Variazione nelle temperature estreme"
    src="/assets/images/blog-climate-changes-ipcc-ar6-regional-temperatures-changes.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Aumenti estremi della temperatura &mdash; SPM-12
    </small>
</p>

Per quel che riguarda le precipitazioni e gli eventi di grave siccità, solo in alcune
regioni del mondo è stato raggiunto un accordo con una confidenza almeno media.
Ad esempio per quel che riguarda l'aumento delle precipitazioni nel nord Eurora
(confidenza massima) e nella zona centrale degli Stati Uniti,
o dell'aumento della siccità nella fascia mediterranea e nell'est degli Stati Uniti.

<picture>
   <img width="600" alt="Variazione nelle precipitazioni estreme"
    src="/assets/images/blog-climate-changes-ipcc-ar6-regional-heavy-precipitations.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Precipitazioni estreme &mdash; SPM-12
    </small>
</p>

<picture>
   <img width="600" alt="Situazione della variazione nei periodi di siccità"
    src="/assets/images/blog-climate-changes-ipcc-ar6-regional-droughts.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Variazione di intensità nei periodi di siccità &mdash; SPM-12
    </small>
</p>

Molti cambiamenti nel sistema climatico diverranno via via più importanti in relazione diretta
all'aumento del riscaldamento globale.
Sono da includere l'aumento in frequenza ed intensità periodi di caldo estremo,
ondate di calore e forti precipitazioni, siccità agricola ed ecologica in alcune regioni
ed un aumento nel numero di cicloni tropicali ad alta intensità, nonché la riduzione della
calotta polare artica, del manto nevoso in generale e del permafrost.

La superficie terrestre continuerà a scaldarsi più della superfichie oceanica
(da 1.4 ad 1.7 volte). La zona artica si scalderà ad un ritmo molto probabilmente pari a due volte
la media del riscaldamento globale e sarà con estrema probabilità priva di giacci nel mese di
settembre almeno una volta prima del 2050 (in tutti e cinque gli scenari presi in considerazione).

Su scala planetaria, è prevista una intesificazione delle precipitazioni giornaliere estreme
pari a circa il 7% per ogni 1°C di riscaldamento globale, dovuta al fatto che l'atmosfera
riscaldandosi è in grado di accumulare più vapor acqueo prima di scaricarne l'eccesso
tramite la pioggia.

##### Azioni di limitazione del riscaldamento globale

Infine l'AR6 discute i risultati del nuovo *Zero Emissions Model Intercomparison Project* (ZECMIP).

Le temperature globali continueranno ad aumentare fino ad almeno il 2050 e molti dei cambiamenti
dovuto alle emissioni di gas serra passati e futuri *sono irreversibili in un arco di tempo che va
da secoli a millenni*, specialmente per quel che riguarda gli oceani
(stratificazione, acidificazione anche in acque profonde e de-ossigenazione),
lo scioglimento delle calotte polari e dei ghiacciai e l'aumento del livello degli oceani.

In particolare sul lungo termine, il livello del mare è destinato ad aumentare per secoli e millenni
a causa del riscaldamento profondo degli oceani e dello scioglimento delle calotte glaciali e
rimarrà a livelli elevati per migliaia di anni.
Nei prossimi 2000 anni, il livello medio globale del mare aumenterà di circa 2-3 metri se il
riscaldamento rimarrà limitato a 1,5°C, da 2 a 6 metri se limitato a 2°C e da 19 a 22 metri
a 5°C di riscaldamento, e continuerà a salire nei successivi millenni.

Da un punto di vista fisico, limitare il riscaldamento globale ad un certo livello richiede
*almeno il raggiungimento del netto zero delle emissioni di $$CO_2$$ ed una forte diminizione
di emissione nell'atmosfera degli altri gas ad effetto serra*.
C'è infatti una relazione quasi-lineare tra incremento di temperature e $$CO_2$$
cumulata nell'atmosfera.

<picture>
   <img width="600" alt="Linearità tra CO_2 cumulato ed aumento delle temperature"
    src="/assets/images/blog-climate-changes-ipcc-ar6-co2-versus-temperatures.png"
    class="mx-auto d-block img-fluid">
</picture>
<p class="text-center pt-3 pb-3">
    <small>
       Relazione tra riscaldamento globale e CO2 cumulata &mdash; SPM-37
    </small>
</p>

Una *forte diminuzione delle emissioni di metano* limiterebbe inoltre l'aumento della temperatura
dovuto alla diminuzione degli aerosol da combusione fossile e migliorerebbe anche la qualità
dell'aria.

Eventuali tecnologie di rimozione di $$CO_2$$ dall'atmosfera (CDR) e stoccaggio a tempo indefinito
in opportuni giacimenti geologici potranno potenzialmente compensare le emissioni residue ed
aiutare il raggiungimento del netto zero di emissioni.
A più lungo termine, se esisteranno technologie tali da portare la rimozione di $$CO_2$$ a livelli
superiori alle emissioni (emissioni negative), sarà possibile ridurre il riscaldamento globale e
probabilmente anche il livello di acidità degli oceani.
Tuttavia gli effetti cominceranno ad essere visibili su scale temporali di un paio di decenni
nel primo caso e molto più lunghe nel secondo.

Naturalmente, dietro tutta l'analisi scientifica dettagliata risuona forte e chiaro un messaggio
semplice: siamo noi i responsabili, ne siamo assolutamente sicuri, la situazione è grave, ma c'è
ancora del tempo per agire ed evitare gli impatti più devastanti dei cambiamenti climatici che
abbiamo indotto.
Il nostro futuro climatico, in definitiva, è ancora nelle nostre mani ma potrebbe non esserlo
ancora a lungo.
