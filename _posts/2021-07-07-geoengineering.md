---
layout: post
category: climate-changes
date: 2021-07-07
highcharts: off
image: /assets/images/blog-geoengineering.jpg
language: it
license: 'CC BY-SA 3.0'
location: Korbielów
mathjax: 'off'
post-title: Geo-ingegnerizzazione del clima
redirect_from:
 - /blog/2021/07/07/geoengineering
summary: A mali estremi estremi rimedi. Negli ultimi anni a fronte di cambiamenti del clima senza precedenti, sono state proposte alcune soluzioni rischiose per porre fine alla catena dei disastri climatici, o almeno per tentare di rallentarne la sua corsa. Questi metodi, raggruppati sotto il titolo di <i>geo-ingegneria del clima</i>, mirano a ridurre l'impatto dei gas serra sulle temperature globali.
title: Geo-ingegnerizzazione del clima
titlejumbotron: 'off'
---
#### Cos'è la geo-ingegnerizzazione del clima

Con *geo-ingegnerizzazione* si intende un qualsiasi intervento umano sull’ecosistema terrestre,
effettuato in modo deliberato e su larga scala, con lo scopo di ottenere un cambiamento del clima.
Si noti che molti ricercatori in questo campo di studi preferiscono non utilizzare il termine
“ingegnerizzazione”, trattandosi di interventi effettuati su un sistema complesso
(quello terrestre) che conosciamo ancora solo parzialmente.
Un termine migliore e più rispondente al livello delle conoscenze attuali potrebbe essere il meno
roboante “*interventi sul clima*”.

Esistono due classi di tecnologie di geo-ingegnerizzazione. La prima, relativamente beningna,
vuole risolvere il problema dei cambiamenti climatici intervenendo sulle emissioni dei gas ad
effetto serra, *rimuovendo* in modo controllato anidride carbonica.
Una soluzione di rimozione ben conosciuta e studiata è la *riforestazione*.
Altre soluzioni richiedono tecnologie, attualmente ad uno stato embrionale di sviluppo, che
prelevano dall’atmosfera $$CO_2$$ per stoccarla in depositi sotterranei impermeabili, dove dovrebbe
rimanere per almeno alcune migliaia di anni.
Queste technologie sono anche dette “*ad emissione negativa*” e vogliono in un certo qual modo
riportare indietro le lancette del tempo, annullando gli ultimi secoli di emissioni umane di gas
ad effetto serra e ripristinando quindi un equilibrio termico più favorevole alla vita sulla terra.

Il secondo gruppo di tecnologie cerca di intervenire sull’*albedo* (riflettività) della superficie
terrestre
(si veda il post sulla [fisica dei cambiamenti climatici]({% post_url 2020-12-29-climate-changes-physics %})
per un approfondimento).
Lo scopo è quello di *riflettere* verso lo spazio parte della luce proveniente dal sole, in modo da
generare un effetto di raffreddamento che maschererebbe *provvisoriamente* l’attuale riscaldamento
provocato dall’eccesso di gas serra presenti nell’atmosfera.
Uno degli esempi più noto di geo-ingegnerizzazione del sole consiste nel diffondere nella parte
alta dell’atmosfera piccole particelle di aerosol (in genere solfati), che riflettono la luce
solare esattamente come avviene quando si verifica una grande eruzione vulcanica terrestre.

<div class="bd-callout bd-callout-warning">
<p>
Nel
<a href="https://www.nap.edu/catalog/25762/reflecting-sunlight-recommendations-for-solar-geoengineering-research-and-research-governance">
rapporto</a>
pubblcato dall'americana National Academies of Science (NAS), viene raccomandato uno stanziamento
di 100-200 millioni di dollari nel corso dei prossimi cinque anni per meglio studiare e comprendere
la fattibilità degli interventi per oscurare il sole, il rischio di conseguenze dannose indesiderate
e se tale tecnologia possa essere governata in modo etico.
Il NAS ha affermato che la riduzione delle emissioni di combustibili fossili rimane l'azione più
urgente ed importante per affrontare la crisi climatica ma che, vista la preoccupante lentezza dei
progressi sull'azione per il clima, tutte le opzioni disponibili devono essere studiate.
</p>
</div>

Esistono diversi metodi in entrambi i gruppi, in stadi di sviluppo diversi.
Alcuni sono già commercializzati, altri solamente ipotizzati in pubblicazioni scientifiche.
Ci soffermiamo dulle tecniche di modifica dell’albedo terrestre poichè generano gravi questioni
di ordine etico e morale.

#### La modifica dell'albedo terrestre non è una soluzione

La geo-ingegnerizzazione è spesso indicata dai suoi promotori come una soluzione tecnica piuttosto
rapida ai cambiamenti climatici, in contrasto alle lunghe e difficili azioni di
*riduzione delle emissioni*, *adattamento* e *mitagazione*.
Una sorta di assicurazione o ultima risorsa contro i peggiori esiti del cambiamento climatico.
Il tutto basato sui presupposti di *affidabilità*, *scalabilità* ed *accettabilità* di tali soluzioni.

La realtà dei fatti è differente: all'ora attuale sono stati condotti esclusivamente test su piccola
scala, che hanno mostrato già gravi problemi legati all'incertezza del sistema climatico ed a
difficoltà di natura tecnica. La maggior parte delle proiezioni teoriche si basa dunque su studi di
eruzioni vulcaniche del passato.
L'impatto di un'eruzione vulcanica a breve termine potrebbe tuttavia essere ben diverso dall'effetto
di una iniezione di aerosol sostenuta sul lungo periodo.

A questo fatto si sommano altre problematiche, come una
*modifica sostanziale ai pattern delle precipitazioni*

<div class="bd-callout bd-callout-info">
<p>
Si veda ad esempio la pubblicazione
"<i>Climate response to large, high-latitude and low-latitude volcanic eruptions in the Community
Climate System Model</i>", di Schneider, Ammann, Otto-Bliesner e Kaufman,
dove fenomeni di vulcanismo sia ad alte che basse latitudini sono stati associati ad una
<i>significativa riduzione delle precipitazioni globali</i>, specie nelle regioni monsoniche.
</p>
</div>

e quindi una *possibile e mondialmente diffusa perdita di raccolti*, annullando tutti i benefici
per l'agricoltura dati dalla riduzione del riscaldamento, secondo una
<a href="https://www.nature.com/articles/s41586-018-0417-3">ricerca</a> guidata dal
Jonathan Proctor dell'Università delle California, Berkeley pubblicata nel 2018.

O il fatto che per contrastare il forcing antropogenico in maniera efficace, se ne dovrebbe
attuare uno molto più grande di quello naturale di origine vulcanica (e anche di quello legato
alla variabilità periodica dell'irraggiamento solare), con effetti dunque difficili da prevedere.

<div class="bd-callout bd-callout-info">
<p>
Citiamo per approfondimenti la pubblicazione
"<i>Climate engineering through artificial enhancement of natural forcings:
Magnitudes and implied consequences</i>" di Ammann, Washington, Meehl, Buja e Teng,
dove viene modellizzata una riduzione delle temperature tramite iniezioni di solfati
nella stratosfera, e vengono studiati i relativi effetti sui climi regionali e sulla
circolazioni oceaniche.
</p>
</div>

Ancora più importante è il fatto che le manipolazioni del clima porrebbero questioni etiche
ed implicazioni che convolgerebbero pesantemente *le future generazioni*.
Iniettare aerosol nella stratosfera non risolve infatti il problema dell'aumento della temperatura
media globale, perchè non interviene sulle sue cause, e questo potrebbe facilmente distrarre
l'attenzione dall'attuare politiche risolutive di ottimizzazione energetica e di riduzione
sostanziale delle emissioni.
Il che condurrebbe facilmente ad un inasprimento del problema ed alla necessità *di continuare a
spargere nell'alta atmosfera solfati per migliaia di anni* (sic!) ed *a cadenze regolari*.
Queste particelle restano infatti in sospensione per non più di un paio di anni mentre il ciclo
di vita del diossido di carbonio nell'atmosfera ha una distribuzione
"[*a coda lunga*](https://it.wikipedia.org/wiki/Coda_lunga)",
con una prima riduzione importante su un periodo di centinaia e migliaia di anni ed un lento
assorbimento della parte rimanente su una durata pressochè infinita su scala umana
(dell'ordine delle centinaia di migliaia di anni).
Se non fossero reintegrate si tornerebbe *nel giro di circa un decennio*, alle condizioni di
riscaldamento globale relative alla quantità di gas ad effetto serra che si è continuato ad
accumulare nel frattempo nell'atmosfera. Con effetti devastanti sulla vita sulla terra,
vista anche l'estrema rapidità di incremento delle temeperature.

E come triste nota conclusiva, come sottolineato dal titolo del libro divulgativo "Under a White Sky"
di Elizabeth Kolbert, un'altra delle consequenze dell'immissione di solfati nella stratosfera
sarebbe che per bloccare circa il 2% della radiazione solare, la quantità proposta dalle tecniche di
modifica dell'albedo, il cielo diventerebbe più luminoso ed il suo colore blu (a cui siamo abituati,
almeno in zone non altamente inquinate) sarebbe sostituito da un bianco pallido.
